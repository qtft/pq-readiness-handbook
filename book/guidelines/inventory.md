# แนวทางการจัดทำรายการสินทรัพย์ทางสารสนเทศ

การจัดทำรายการสินทรัพย์ทางสารสนเทศ (IT Assets Inventory) ในขั้นตอนที่ 4 ใน {numref}`preparation-steps` อาจถือได้ว่าเป็นขั้นตอนที่มีความซับซ้อนและมีความสำคัญที่สุดในการการเตรียมความพร้อมขององค์กร

ทั้งนี้ การจัดทำรายการสินทรัพย์ทางสารสนเทศเพื่อการเตรียมความพร้อมต่อการโจมตีจากคอมพิวเตอร์ควอนตัม จะทำให้เกิดผลพลอยได้ คือ อาจช่วยทำให้ระบบสารสนเทศขององค์กรมีความปลอดภัยทางไซเบอร์มากยิ่งขึ้นต่อการโจมตีโดยคอมพิวเตอร์ธรรมดาในปัจจุบัน เนื่องจากว่า การจัดทำรายการดังกล่าว จะช่วยให้องค์กรสามารถระบุจุดอ่อนหรือช่องโหว่ในระบบรักษาความปลอดภัยในปัจจุบัน และ ทำให้สามารถดำเนินการปรับปรุงระบบได้อย่างมีประสิทธิภาพ

การจัดทำรายการสินทรัพย์ทางสารสนเทศ จะช่วยให้องค์กรสามารถจัดระดับความสำคัญ เพื่อการเตรียมความพร้อม โดยมีองค์ประกอบสำคัญ ได้แก่ รายการข้อมูล (Data Inventory) และ รายการสินทรัพย์ระบบรหัสลับ (Crypto Assets Inventory)

## การจัดทำรายการสินทรัพย์ข้อมูล (Data Asset Inventory)
องค์กรควรจัดทำรายการข้อมูล (Data Inventory) ที่มีการใช้งานภายในองค์กร เพื่อให้ทราบถึงประเภท ระดับความสำคัญ และระยะเวลาที่ต้องเก็บรักษาข้อมูลต่าง ๆ รวมถึงสามารถเตรียมปรับปรุงซอฟต์แวร์เกี่ยวกับการเข้าถึงข้อมูลดังกล่าวได้ โดยมีปัจจัยที่ต้องระบุและพิจารณาดังนี้
- ระบุว่าข้อมูลประเภทใดในองค์กรที่มีความสำคัญและต้องจัดเก็บให้เป็นความลับ
- ระบุข้อมูลที่ต้องเก็บรักษาให้เป็นความลับเป็นระยะเวลานาน เช่น มากกว่า 10 ปี
- ระบุสถานที่ ระบบ หรือ อุปกรณ์ ที่ใช้จัดเก็บข้อมูลขององค์กร
- ระบุกระบวนการหรือระบบที่ใช้ในการโอนย้ายข้อมูล
- ระบุวิธีการบริหารจัดการการเข้าถึงข้อมูล และ วิธีป้องกันการเข้าถึงโดยบุคคลที่ไม่ได้รับอนุญาต

โดยมีตัวอย่างรายการสินทรัพย์ข้อมูลแสดงในตารางต่อไปนี้

| ลำดับ | ชื่อ Data Asset | คำอธิบาย | เจ้าของข้อมูล | ที่จัดเก็บ | ประเภทข้อมูล | ระดับความอ่อนไหว | อายุการเก็บข้อมูล (Confidentiality Lifetime) | กฎหมายที่เกี่ยวข้อง |
| -- | -- | -- | -- | -- | -- | -- | -- | -- |
| 1 | ข้อมูลลูกค้า (KYC) | ข้อมูลระบุตัวตนลูกค้า | Head of Compliance | Core Banking DB | PII | สูง | 10–15 ปี | PDPA |
| 2 | สัญญาทางธุรกิจ | สัญญากับคู่ค้า | Legal Department | DMS / Cloud | Confidential | สูง | 10 ปี | กฎหมายแพ่ง/พาณิชย์ |
| 3 | ข้อมูล HR | เงินเดือน/ประวัติพนักงาน | HR Director | HR System | PII | สูง | 5–10 ปี | PDPA / แรงงาน |
| 4 | Log ธุรกรรม | บันทึกธุรกรรมระบบ | IT Ops | SIEM | Operational | กลาง | 3–5 ปี | Compliance |
| 5 | เอกสาร R&D | งานวิจัย/แบบผลิตภัณฑ์ | CTO | Secure File Server | IP | สูงมาก | >15 ปี | ทรัพย์สินทางปัญญา |

## การจัดทำรายการสินทรัพย์ระบบรหัสลับ (Crypto Assets Inventory)
องค์กรควรจัดทำรายการสินทรัพย์ระบบรหัสลับคือ รายการของระบบอัลกอริทึม และ โพรโทรคอลที่เกี่ยวกับระบบรหัสลับทั้งหมดที่มีการใช้งานภายในองค์กร เพื่อให้ทราบว่าระบบใดบ้างที่มีความเสี่ยงจากการถูกโจมตีด้วยคอมพิวเตอร์ควอนตัม เช่น รายการโพรโทคอลแลกเปลี่ยนกุญแจที่องค์กรใช้ในปัจจุบัน ซึ่งมีความเสี่ยงต่อการโจมตีประเภทเก็บเกี่ยวข้อมูลเพื่อถอดรหัสลับในภายหลัง โดยมีปัจจัยที่ต้องระบุและพิจารณาดังนี้
- ระบุกระบวนการเข้ารหัสลับและวิธีการรักษาความปลอดภัยของกุญแจเข้ารหัสลับ
- ระบุประเภทของอัลกอริทึมระบบรหัสลับและขนาดของกุญแจที่ใช้ในใบรับรองอิเล็กทรอนิกส์ (Digital certificates) แอปพลิเคชัน โพรโทคอลการสื่อสาร และระบบเครือข่าย
- ระบุซอฟต์แวร์ขององค์กรที่มีอัลกอริทึมระบบรหัสลับเป็นองค์ประกอบสำคัญ รวมถึงระบุข้อจำกัดของซอฟต์แวร์ในการเปลี่ยนไปใช้ระบบรหัสลับประเภทอื่น
- ระบุกระบวนการและขั้นตอนที่จำเป็นในการเปลี่ยนแปลงซอฟต์แวร์ขององค์กรไปใช้อัลกอริทึมระบบรหัสลับประเภทใหม่

ทั้งนี้ องค์กรอาจใช้ซอฟต์แวร์อัตโนมัติ เช่น ซอฟต์แวร์ประเภท “Crypto Healthcheck” เพื่อดำเนินการสแกนระบบสารสนเทศทั้งหมดขององค์กรเพื่อจัดทำรายการสินทรัพย์ระบบรหัสลับ จากนั้นตรวจหาจุดอ่อนหรือช่องโหว่ในระบบรักษาความปลอดภัย เป็นต้น

โดยมีตัวอย่างรายการสินทรัพย์ระบบรหัสลับแสดงในตารางต่อไปนี้

| ลำดับ| ระบบ/แอปพลิเคชัน| Business Function| Crypto Function| Algorithm| Algorithm Family| Key Length| Protocol/Standard| Library/Module| Deployment Location| Data Protected| Exposure| Owner| Key Storage| Key Rotation| Cert Expiry| PQC Vulnerable?| Migration Priority| Notes |
| -- | -- | -- | -- | -- | -- | -- | -- | -- | -- | -- | -- | -- | -- | -- | -- | -- | -- | -- |
| 1| Internet Banking| Online Transaction| Key Exchange| ECDHE| ECC| P-256| TLS 1.3| OpenSSL| Cloud| Customer Data| External| IT Sec| HSM| Yearly| 2027| Yes| High| Public-facing |
| 2| VPN Gateway| Secure Tunnel| Encryption| AES-256| Symmetric| 256| IPsec| StrongSwan| On-Prem| Internal Traffic| Internal| NetOps| HSM| 2 Years| N/A| No| Low| Symmetric safe |
| 3| Email Signing| Integrity| Signature| RSA-2048| RSA| 2048| S/MIME| MS PKI| Corp IT| Email| External| IT| Software Keystore| 3 Years| 2026| Yes| High| Long-term trust |
| 4| Code Signing| Integrity| Signature| RSA-3072| RSA| 3072| PKI| SignTool| DevOps| Software| External| DevOps| HSM| 5 Years| 2028| Yes| Medium| Legacy clients |
