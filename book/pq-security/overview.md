# วิธีการรักษาความมั่นคงปลอดภัยในยุคควอนตัม
การรักษาความมั่นคงปลอดภัยทางไซเบอร์ของเทคโนโลยีสารสนเทศในยุคของคอมพิวเตอร์ควอนตัมสามารถดำเนินการได้หลากหลายวิธี ปัจจุบันวิธีการหลัก คือ การปรับเปลี่ยนระบบรหัสลับในปัจจุบันไปใช้ระบบรหัสลับสำหรับยุคควอนตัม (Post-Quantum Cryptography: PQC) ซึ่งประกอบไปด้วยอัลกอริทึมที่ถูกพัฒนาให้มีความทนทานต่อการโจมตีจากคอมพิวเตอร์ควอนตัม อีกวิธีการสำคัญหนึ่งคือการใช้การกระจายกุญแจเชิงควอนตัม (Quantum Key Distribution: QKD)